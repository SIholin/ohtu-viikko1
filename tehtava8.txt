Tero Huomon kandidaatintyössä “Ohjelmistoarkkitehtuurin sisällyttäminen 
ketteriin ohjelmistotuotantomenetelmiin” käydään läpi millä tavoin on 
suositeltavaa sisällyttää ohjelmistoarkkitehtuuri ketteriin 
ohjelmistotuotantomenetelmiin. Vuonna 2012 kirjoitetussa työssään Huomo käy 
läpi suunnittelun eri osat ketterässä ohjelmistokehityksessä ja tätä kohtaan 
esitetyn kritiikin. Työssään hän toteaa että “ketterää ohjelmistokehitystä ja 
arkkitehtuurilähtöistä ohjelmistotuotanto pidetään usein vastakkainasetteluna”. 
Huomo esittelee viisi eri käytäntöä vastakkainasettelun ratkaisemiseksi, 
joiden joukossa ovat muun muassa suunnittelupiikit, arkkitehtuurijaksot ja 
arkkitehtuuritarinat. 
